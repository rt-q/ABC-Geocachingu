<p style="text-align:center;"><strong>ABC Geocachingu: Lekcja 3</strong><br />
<a href="https://coord.info/GC9QZ4A" target="_blank" class="btn btn-success cache">Skrzynka w serwisie Geocaching.com</a><br></p>

<hr />

<p>Prawdopodobnie zauważyłeś już na mapie, że nie wszystkie kesze mają taką samą ikonę. Dziś poruszymy temat różnych typów skrzynek oraz ich stopni trudności. Zaczniemy od tych, które zobaczysz na mapie Ostrołęki - pozostałe poruszymy na przyszłych zajęciach.</p>
<p style="text-align:justify;"><strong>1. DT  | Trudność i Teren</strong><br>
Oznaczenie trudność oraz terenu w jakim znajduje się skrzynka. D oznacza trudność (Difficulty), przy keszach typu np. mystery ten parametr oznacza stopień zaawansowania zagadki, którą należy rozwiązać, natomiast T<strong> </strong>trudność terenu (Terrain<strong>)</strong>, w którym fizyczny pojemnik się znajduje. Przykładowo, możemy mieć ogromną skrzynkę widoczną z daleka na bagnach prez które ciężko przejść: Teren 5 / Trudność 1. Możemy trafić na skomplikowaną zagadkę a skrzynkę dostępną w terenie na wyciągnięcie ręki - w takiej sytuacji Teren 1 / Trudność 5. Skala liczy się od 1 do 5 z połówkami, wartości ustala autor kesza. </p>
<p style="text-align:justify;">Kesze z trudnością Teren 1 powinny być dostępne dla osób korzystających z wózków inwalidzkich, natomiast poziom Trudności może być podyktowany sprytnym kamuflażem bądź koniecznością użycia dodatkowego narzędzia (np. śrubokręt, latarka UV, wędka itp.), takie kesze mają zaznaczony odpowiedni atrybut - Wymagane Specjalne Narzędzie. Dokładniejszy opis oceny trudności <a href="http://geocache.dreadu.com/abcgeo/geo_rating.png" target="_blank">znajdziesz tutaj</a>.</p>
<p style="text-align:justify;"><strong>Uwaga:</strong> Kesze z trudnością lub terenem o wartości 2 i wyżej są w oficjalnej aplikacji są wyszarzone dla osób nie posiadających konta premium. Zarówno o tym jak szukać ich za pomocą alternatywnej aplikacji oraz samym koncie premium porozmawiamy niedługo.</p>
<p style="text-align:justify;"><strong>2. Skrzynka Tradycyjna</strong><br>
Bez wątpienia najpopularniejszym typem są skrzynki tradycyjne, założyciel podaje koordynaty na których fizycznie znajduje się kesz, często jest też podpowiedź, która ma na pomóc go znaleźć. Dwie skrzynki tego typu mogłeś już znaleźć podczas naszych lekcji.</p>
<p style="text-align:justify;"><strong>3. Multi-cache </strong><br>
Ten rodzaj skrzynek wymagający odwiedzenia więcej niż jednego miejsca - założyciel oznacza je na mapie oraz opisuje co trzeba w danej lokalizacji zrobić. Przypomina to zadanie rodem z gier RPG, gdzie musisz udać się w jedno miesce, tam znaleźć część potrzebną do rozwiązania zagadki i złożyć wszystko w całość - udaj się do miejsca X (np. pomnik, zanotuj datę, która na nim widnieje), następnie udaj się na miejsce Y - zebrane dane podstaw do wzoru i oblicz gdzie jest fizyczna skrzynka - czyli finał.</p>
<p style="text-align:justify;"><strong>4. Mystery Cache | Skrytka Zagadkowa</strong><br>
Skrzynki mystery najcześciej nie znajdują się na podanych współrzędnych, więc zanim udasz się na miejsce przeczytaj dokładnie opis. W opisie znajdują się zagadki różnego rodzaju - od przeczytania tekstu ze zrozumieniem przez różnego typu szyfry aż po skomplikowane łamigłówki związane z przeróżnymi branżami. Część z nich może wymagać wizyty w terenie, część można rozwiązać w domowym zaciszu.</p>
<p style="text-align:justify;"><strong>5. Vitual Cache | Skrzynka Wirtualna</strong><br>
Typ skrzynki, który nie posiada fizycznego pojemnika ani logbooka do, którego się wpisujemy. Najczęściej aby zalogować takie skrzynki, trzeba zrobić zdjęcie z opisanym przez autora obiektem lub obiektami. Zdarzają się też skrzynki wirtualne, które wymagają rozwiązania zagadki bądź odpowiedzenia na pytania zawarte w opisie.</p>
<p style="text-align:justify;"><strong>6. Event Cache | Wydarzenie</strong><br>
W chwili publikacji tej lekcji na mapie Ostrołęki znajdziesz na mapie również nietypową czerwoną ikonkę. Jest to wydarzenie założone przez keszera a w opisie znajdziesz datę, godzinę oraz miejsce spotkania. Eventy to idealne miejsce aby poznać inne osoby grające w Geocaching, czas na geokeszerskie rozmowy, wymianę doświadczeń oraz przedmiotów kolekcjonerskich. Na tego typu imprezach jest logbook taki jak w keszach, a przyjście zalicza się również jako znalezienie skrzynki. Jeżeli planujesz przyjść na event zaloguj go wcześniej jako "Wezmę udział", autor będzie wiedział ile osób się spodziewać. </p>
<p style="text-align:center;"><img src="https://img.geocaching.com:443/ed798b28-2c5e-47dd-9672-9fc2653fcdd1.png"></p>
<table border="0" cellpadding="15" cellspacing="1" style="width:100%;">
<tr>
<td style="background-color:#e7e7e7;text-align:center;"><strong>Zadanie w terenie:</strong></td>
</tr>
<tr>
<td style="background-color:#f6f6f6;">
<p style="text-align:justify;">Udaj się na koordynaty i znajdź skrzynkę. Ta posiada maskowanie.</p>
<p style="text-align:justify;"><strong>Typ pojemnika:</strong> PET.</p>
<p style="text-align:justify;"><strong>Typ Maskowania</strong>: Pieniek.</p>
</td>
</tr>
</table>
<p>Słowniczek:</p>
<ul>
<li><strong>D (Difficulity)</strong> - trudność skrzynki.</li>
<li><strong>T (Terrain)</strong> - trudność terenu.</li>
<li><strong>Finał</strong> - jest to ostatni pojemnik w keszach Multi/Mystery w którym znajduje się logbook.</li>
</ul>