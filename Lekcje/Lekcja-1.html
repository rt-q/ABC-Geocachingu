<p style="text-align:center;"><strong>ABC Geocachingu: Lekcja 1</strong></p>
<p style="text-align:justify;">ABC Geocachingu to seria skoncentrowana na nowych graczach, którzy dopiero zaczynają zabawę w 'poszukiwanie skrytek'. Podczas naszej małej wycieczki przygotowaliśmy kilka keszy, dzięki którym dowiesz sie na czym polega Geocaching, poznasz podstawowe zasady jakie tutaj panują, zobaczysz najpopularniejsze typy skrzynek oraz sposoby ich ukrycia. Nowe lekcje będą się pojawiać raz w tygodniu, w czwartki lub piątki. Graczy z dłuższym stażem również zapraszamy na ścieżkę, jeżeli uważacie, że warto byłoby coś dodać lub zmienić - prosimy o wiadomość.</p>
<p style="text-align:justify;"><strong>1. Co to jest Geocaching? </strong><br>
Geocaching to gra terenowa, która powstała po odblokowaniu systemu GPS dla użytkowników prywatnych. W dużym skrócie, polega na odnajdywaniu umieszczonych na całym świecie skrytek (keszy). Jeżeli spotkałeś się z określeniem, że Geocaching to gra polegająca na szukaniu ukrytych skarbów - to częściowo się to zgadza. Częściowo ponieważ skarby, których szukamy nie mają wartości finansowej - nie spodziewaj się, że znajdziesz w skrzynce złoto lub brylanty ;-). Bardzo często kesze chowane są w miejscach o wartościach historycznych, z ładnymi widokami lub po prostu w interesujących okolicach - to w połączeniu z ciekawym spacerem też jest w pewnym sensie skarbem.</p>
<p style="text-align:justify;"><strong>2. Nie ma złota? Nie ma brylantów? To co tam jest? </strong><br>
Miejsca, wspomnienia, miło i aktywnie spędzony czas. Poza tym, ważną częścią skrytki jest notes do którego wpisują się znalazcy - nazywamy go logbook, według regulaminu aby zaznaczyć 'znalezienie' kesza, jesteśmy zobowiązani się do niego wpisać. Skrzynki mają różne rozmiary, często logbook jest jedyną rzeczą, którą znajdziemy w środku, ale przy większych pojemnikach spodziewać się można różnego rodzaju gadżetów typu smyczki do kluczy, odblaski, małe zabawki itp. Tutaj ważna informacja: kiedy chcemy wziąć coś z pojemnika - zostawiamy coś od siebie. W ten sposób następni znalazcy też będą się cieszyć z dodatkowej zawartości ;-). W keszach znaleźć możemy również Travel Bugi oraz PWG (drewniaki), ale to opiszemy przy okazji następnych skrzynek. </p>
<p style="text-align:justify;"><strong>3. Jak zacząć zabawę w Geocaching?</strong><br>
Jeżeli to czytasz to wiesz o stronie geocaching.com ;-), wystarczy założyć darmowe konto, pobrać na telefon aplikację Geocaching (lub alternatywną), zalogować się i otworzyć mapę. Aplikacja poprosi o udostępnianie lokalizacji z telefonu (GPS) i pokaże Ci skrzynki, które są najbliżej Ciebie. Spakuj się na wyparawę (ten temat poruszymy w następnej skrytce, ale na pewno przyda Ci się długopis oraz telefon), wybierz skrytkę, przeczytaj opis, opcjonalnie podpowiedź, udaj się na miejsce i znajdź pojemnik - wpisz się do logbooka a następnie zaznacz znalezienie w aplikacji.</p>
<p style="text-align:justify;"><strong>4. Jestem na miejscu ale kesza nie ma!</strong><br>
Dokładnie szukałeś ;-)? Skrytki są schowane w różny sposób, często dobrze zamaskowane. <strong>Dane z GPS nie są dokładne co do metra</strong>, rozejrzyj się w okolicy. Jeżeli masz problem ze znalezieniem przeczytaj jeszcze raz opis, sprawdź czy autor zostawił jakąś podpowiedź, przeczytaj wpisy osób które znalazły go przed Tobą, zobacz czy są dodane jakieś zdjęcia - czasami widać na nich jak wygląda pojemnik, lub jakieś charakterystyczne miejsce. Nie poddawaj się od razu, ale jeżeli nie byłeś w stanie znaleźć skrytki zaznacz opcję DNF (Did not found - nie znalazłem), autor skrzynki otrzyma wiadomość, że może być z nią problem.</p>
<p style="text-align:justify;"> </p>
<table border="0" cellpadding="15" cellspacing="1" style="width:100%;">
<tr>
<td style="background-color:#e7e7e7;text-align:center;"><strong>Zadanie w terenie:</strong></td>
</tr>
<tr>
<td style="background-color:#f6f6f6;">
<p style="text-align:justify;">Udaj się na koordynaty i znajdź kesza. Jeżeli jesteś na miejscu i nie możesz znaleźć kesza - sprawdź podpowiedź ;-). W logbooku znajdziesz wyróżnione miejsca na wpisy FTF, STF, TTF - są skróty od First To Find (pierwsze znalezienie), Second To Find (drugie znalezienie), Thirt To Find (trzecie) - jeżeli będziesz szybki masz szanse aby wpisać się właśnie tam. </p>
<p style="text-align:justify;"><strong>Bardzo ważne:</strong> Odłóż kesza w miejsce w którym go znalazłeś, jeżeli jest to pojemnik otwierany lub zakręcany - upewnij się że zamknąłeś go odpowiedno dobrze! Nie chcemy aby niedokręcony lub niedomknięty pojemnik np. przeciekał bo zniszczy się logbook!</p>
<p style="text-align:justify;"><strong>Typ pojemnika:</strong> PET (petka).</p>
</td>
</tr>
</table>
<p style="text-align:justify;"> </p>
<hr>
<p>Słowniczek z dzisiejszej lekcji:</p>
<ul>
<li><strong>Logbook</strong> - dziennik do którego wpisują się znalazcy.</li>
<li><strong>DNF (Did not found)</strong> - typ wpisu informujący autora, że miałeś problem ze znalezieniem pojemnika.</li>
<li><strong>FTF/STF/TTF (First, Second, Third to Find)</strong> - skróty od pierwszego, drugiego oraz trzeciego znalezienia.</li>
</ul>
