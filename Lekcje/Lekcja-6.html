<p style="text-align:center;"><strong>ABC Geocachingu: Lekcja 6</strong><br />
    <a href="https://coord.info/GC9T1MY" target="_blank" class="btn btn-success cache">Skrzynka w serwisie Geocaching.com</a><br></p>
    
    <hr>

<p style="text-align:justify;">Dzień dobry, tym razem w piątek! Jeżeli czytasz ten listing zaraz po publikacji, to jest duża szansa, że bierzesz w tej chwili udział w evencie CITO ;-). No ale przechodzimy do rzeczy - multi-cache, czyli skrytki wieloetapowe.</p>
<hr>
<p style="text-align:justify;"><br>
<strong>1. Co to jest Multi-Cache?</strong><br>
Na krótko o tego typu skrytkach opowiadałem na lekcji nr 3, ale stworzymy przykładowego kesza w terenie i uzupełnimy tę wiedzę. Skrzynka Multi-cache to skrzynka, która wymaga odwiedzenia więcej niż jednego miejsca i znalezienia tam różnego rodzaju informacji, każde z takich miejsc nazywamy etapem. Z ilu etapów może składać się multi? To zależy od autora, prosta skrzynka tego typu może posiadać przykładowo 2 etapy.<br>
<br>
<strong>2. Co znajdę na tych etapach?</strong><br>
Teoretycznie możesz tam znaleźć wszystko, tablicę informacyjną, rzeźbę, pojemnik ze wskazówką, klucz, specjalne narzędzie... To co znajdziesz ponownie zależy od autora danej skrzynki. Często powtarzającym się scenariuszem są etapy przedstawiające tablice pamiątkowe na, których znaleźć możemy przykładowo daty i podstawić je do równania zawartego w listingu (opisie) danej skrytki. Posiadając wszystkie niewiadome możemy policzyć równanie i udać się po pojemnik finałowy.<br>
<br>
<strong>3. Mam współrzędne, co dalej?</strong><br>
Teraz dodamy nasz policzony punkt (waypoint) na mapę. Sposób jest kilka, zależą od aplikacji, z której korzystasz.</p>
<ul>
<li><strong>Geocaching:</strong> W tym wypadku po otworzeniu kesza, pod przyciskami z opisem, aktywnością itd. prawie na samym dole jest zakładka Waypointy, otwieramy ją. Pojawią się tam współrzędne początkowe kesza, którego szukamy, w prawym górnym rogu natomiast ikonka plusa. Po jej kliknięciu możemy wpisać nazwę waypointa oraz jego koordynaty — mała podpowiedź, aby nie przepisywać całości, poniżej mamy współrzędne aktualne oraz początkowe skrzynki, po kliknięciu jedno z nich, do naszego formularza skopiuje się zawartość danego przycisku i zaoszczędzi wpisywania cyferek. Zatwierdzamy nowy waypoint przyciskiem zapisz, i pojawia się na liście! Klikając w jego nazwę możemy wybrać np. nawigowanie w jego stronę.</li>
<li><strong>C:GEO:</strong> Po wskazaniu skrzynki pojawia się ekran ze szczegółami, przesuwając cały ekran palcem w prawo, bądź klikając w dolnym pasku przycisk Punkty Nawigacji przejdziemy do widoku waypointów. Aby dodać nowy punkt, wybieramy przycisk "Dodaj punkt nawigacyjny" i klikamy na przycisk na samej górze gdzie widoczne są NS i EW. W C:GEO poza możliwością wprowadzenia aktualnych współrzędnych oraz startowych mamy też małe ułatwienie w postaci "oblicz współrzędne", gdzie możemy sami podstawić zmienne do wspólrzędnych a następnie uzupełnić je zebranymi danymi.</li>
<li><strong>Przeglądarka:</strong> Prawdopodobnie najwygodniejszy sposób, wystarczy otworzyć listing (opis) skrzynki i tuż pod informacjami dotyczącymi DT (lewa górna część) przy współrzędnych klikamy w ikonkę długopisu. Co ważne, dane zapisane w przeglądarce przy komputerze synchronizują się z aplikacjami w telefonach, bardzo przydatne przy rozwiązywaniu keszów typu mystery w domu.</li>
</ul>
<p> </p>
<table border="0" cellpadding="15" cellspacing="1" style="width:100%;">
<tr>
<td style="background-color:#e7e7e7;text-align:center;"><strong>Zadanie w terenie:</strong></td>
</tr>
<tr>
<td style="background-color:#f6f6f6;">
<p style="text-align:justify;">Udaj się na koordynaty począkowe, znajdziesz tam wiszące drewienko ze współrzędnymi do właściwej skrzynki oraz podpowiedzią.</p>
<p style="text-align:justify;"><strong>Bardzo ważne:</strong> Derwienko pozostaw tam gdzie je znalazłeś, postaraj się aby było schowane w taki sam sposób w jakim je zastałeś.</p>
<p style="text-align:justify;"><strong>Typ pojemnika:</strong> Pudełko śniadaniowe (klipsiak).</p>
</td>
</tr>
</table>
<p>Następna lekcja standardowo w czwartek ;-). </p></span>