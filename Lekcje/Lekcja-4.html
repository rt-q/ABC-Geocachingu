<p style="text-align:center;"><strong>ABC Geocachingu: Lekcja 4</strong></p>
<p style="text-align:justify;">ABC Geocachingu to seria skoncentrowana na nowych graczach, którzy dopiero zaczynają zabawę w 'poszukiwanie skrytek'. Podczas naszej małej wycieczki przygotowaliśmy kilka keszy, dzięki którym dowiesz sie na czym polega Geocaching, poznasz podstawowe zasady jakie tutaj panują, zobaczysz najpopularniejsze typy skrzynek oraz sposoby ich ukrycia. Nowe lekcje będą się pojawiać raz w tygodniu, w czwartki lub piątki. Graczy z dłuższym stażem również zapraszamy na ścieżkę, jeżeli uważacie, że warto byłoby coś dodać lub zmienić - prosimy o wiadomość.</p>
<p><a href="https://coord.info/GC9QEBJ" target="_blank">Lekcja #1: Co to jest Geocaching, co znajduje się w skrzynkach, jak zacząć grać.</a><br>
<a href="https://coord.info/GC9QEBR" target="_blank">Lekcja #2: Co ze sobą zabrać, jak się przygotować przed wyjściem, PWG.</a><br>
<a href="https://coord.info/GC9QZ4A" target="_blank">Lekcja #3: Oznaczenia trudności terenu i rodzaje skrzynek.</a></p>
<hr>
<p style="text-align:justify;">Dzień dobry! Ostatnio rozmawialiśmy o oznaczeniach trudności terenu, dzisiaj porozmawiamy na temat różnic między płatną subskrypcją, czyli Geocaching Premium a wersją podstawową, której teraz używasz. Poruszę tutaj najciekawsze funkcje, przydatne na tym etapie zabawy, a na końcu lekcji podam link do wszystkich.</p>
<p style="text-align:justify;"><strong>1. Wyszarzone Skrzynki w Aplikacji</strong><br>
Na pewno zauważyłeś już, że niektóre skrzynki na Twojej mapie są wyszarzone. Dlaczego? Aplikacja Geocaching w wersji podstawowej daje możliwość otwierania opisu skrzynek poniżej trudności 2/2 - jeżeli skrzynka posiada oznaczenie wyższe (liczone jako zaawansowane), kesz pojawia się jako szary, nie można zobaczyć jego opisu ani koordynatów. Czy to oznacza, że nie mogę szukać tych skrzynek bez subskrybcji premium? Nie ;-). W keszu z dzisiejszej lekcji znajdziesz pewną podpowiedź. <strong>Bardzo ważne: podpowiedź zapisz i zostaw w skrzynce!</strong></p>
<p style="text-align:justify;"><strong>2. Kesze Premium</strong><br>
Poza keszami, które pojawiają się na szaro istnieją również takie, których nie zobaczysz ani w aplikacji ani w przeglądarce. Są to kesze premium a ich status ustala założyciel. Skrzynki tego typu często (ale nie zawsze) są większe oraz posiadają bogatszą zawartość niż te, które spotykamy na co dzień. </p>
<p style="text-align:justify;"><strong>3. Powiadomienia</strong><br>
Nowe skrzynki w okolicy Ostrołęki nie pojawiają się codziennie a wyszukiwanie nowych wymaga otworzenia aplikacji i przejrzenia mapy. Konto premium pozwala ustawić różnego rodzaju powiadomienia - najpopularniejszym z nich jest informacja o najnowszych skrzynkach w miejscu lub miejscach, które wybierzesz. Naturalnie narzędzie te może posłużyć do wielu innych ciekawych rzeczy, ale o tym porozmawiamy w przyszłości.</p>
<p style="text-align:justify;"><strong>4. Favy - Geocachingowe Lajki </strong><br>
Mogłeś zauważyć, że przy niektórych keszach pojawiają się serduszka. Są to takie nasze 'ulubione'. W porównaniu do np. platform społecznościowych zasady rozdawania "favów" są ciekawsze z prostego powodu: za każde 10 znalezionych keszych możesz dać tylko jednego fava! Z tego powodu serduszka dostają kesze, które naprawdę spodobały się znalazcom - może chodzić o miejsce, które autor pokazał, fajny pojemnik, ciekawe maskowanie lub interesujący opis.</p>
<p style="text-align:justify;"><strong>5. Wiele innych</strong><br>
Funkcje opisane powyżej to tylko część tego co oferuje zabawa w wersji Premium, z innych ciekawych znajdziemy między innymi zapisywanie map offline (przydatne w miejscach gdzie telefon nie ma zasięgu), dodatkowe rodzaje map, zaawansowane wyszukiwanie (np. sortując wg. ilości favów), personalne statystyki itp. Nie jest to jeszcze moment aby to wszystko opisywać - ale gdybyś miał pytania możesz wysłać prywatną wiadomość.</p>
<p style="text-align:justify;"><strong>Ważne: Bez subskrypcji premium można bawić się równie dobrze! Co prawda ominą Cię na razie skrzynki premium, ale na tym etapie zabawy na pewno poradzisz sobie bez dodatkowych funkcji ;-).</strong></p>
<table border="0" cellpadding="15" cellspacing="1" style="width:100%;">
<tr>
<td style="background-color:#e7e7e7;text-align:center;"><strong>Zadanie w terenie:</strong></td>
</tr>
<tr>
<td style="background-color:#f6f6f6;">
<p style="text-align:justify;">Udaj się na koordynaty i znajdź kesza. Tym razem podpowiedzią będzie zdjęcie. W keszu znajdziesz podpowiedź do punktu nr. 1 z opsiu.</p>
<p style="text-align:justify;"><strong>Bardzo ważne:</strong> Podpowiedź zostaw w keszu, a sam pojemnik schowaj w to samo miejsce tak aby nie był widoczny.</p>
<p style="text-align:justify;"><strong>Typ pojemnika:</strong> PET.</p>
</td>
</tr>
</table>