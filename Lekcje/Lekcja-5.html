<p style="text-align:center;"><strong>ABC Geocachingu: Lekcja 5</strong><br />
<a href="https://coord.info/GC9RRAE" target="_blank" class="btn btn-success cache">Skrzynka w serwisie Geocaching.com</a><br></p>

<hr>
<p>Witam na kolejnej lekcji! Ostatnio poruszyliśmy temat Geocaching Premium, jeżeli podjąłeś kesza z lekcji #4 to zapewne trafiłeś też na <strong>podpowiedź i zajęcia uzupełniające</strong> ;-). Bardzo prawdopodobne, że już przy następnym keszu ta dodatkowa wiedza może być niezbędna do podjęcia skrzynki w terenie! Temat dzisiejszej lekcji to: <strong>Co zrobić, kiedy nie możemy znaleźć kesza?</strong></p>
<hr>
<p style="text-align:justify;"><strong>Ogłoszenie:</strong> Na mapie Ostrołęki pojawił się nowy event-cache: <a href="https://coord.info/GC9RKY9" target="_blank">Sprzątanie jest OKA</a>, bardzo fajny event-cache! Znajomi pod nickiem Mataczini organizują CITO! Jest to spotkanie na, którym poza geokeszerskimi pogadankami i wymianą drewniaków pomożemy trochę planecie i posprzątamy! </p>
<p style="text-align:justify;">Na temat wydzarzenia typu CITO chciałem napisać kilka lekcji dalej, ale teraz pojawiła się idealna okazja. <strong>C</strong>ache <strong>I</strong>n <strong>T</strong>rash <strong>O</strong>ut to inicjatywa wspierana przez społeczność Geocaching od 2002 roku, polegająca na wspólnym zbieraniu keszy a przy okazji posprzątaniu okolicy. Więcej informacji znajdzesz na <a href="https://www.geocaching.com/seek/cache_details.aspx?wp=GC9RKY9" target="_blank">stronie eventu</a>, a ja zapraszam zarówno nowych graczy, jak i wyjadaczy do spotkania się na miejscu ;-).</p>
<hr>
<p style="text-align:justify;"><strong>1. Podpowiedź i Komentarze</strong><br>
Co robisz, kiedy po kilku minutach nie możesz znaleźć skrzynki? Pewnie sprawdzasz podpowiedź, słusznie. Mija kilkanaście minut, podpowiedź ma sens, ale nadal kesza nadal nie widać... co teraz? W takiej sytuacji warto sprawdzić ostatnie komentarze w aplikacji, być może Twoi poprzednicy zostawili jakieś drobne wskazówki. Zdarza się, że kesz nie jest na dokładnych koordynatach (czasami nie jest to wina założyciela, pewnie już zauważyłeś, że zależnie od terenu GPS w naszych urządzeniach potrafi szaleć), a taką sytuację mieliśmy nawet tutaj przy lekcji #2. Zdarza się, że kesz zaginął, ostatni znalazcy tego nie zgłosili, ale napisali, że go nie ma. <strong>Bardzo ważne:</strong> to, że ktoś przed Tobą go nie znalazł, wcale nie oznacza, że go tam nie ma!</p>
<p style="text-align:justify;"><strong>2. Zdjęcia</strong><br>
Sprawdziłem podpowiedź, sprawdziłem komentarze, kesza nie ma — co teraz? Spokojnie, warto teraz sprawdzić np. zdjęcia dodane przez innych keszerów. Niektórzy zamieszczają podpowiedź specjalnie, inni przez przypadek w sytuacji gdzie np. wrzucają zdjęcie logbooka a w tle widać jaki to rodzaj pojemnika, czasami widać kawałek maskowania, a czasami tle widać jakieś charakterystyczne miejsce lub miejsce z, którego było robione zdjęcie. W niektórych wypadkach nawet to czy w tle jest trawa czy beton ma znaczenie. Pamiętaj, aby nie ufać takim zdjęciom do końca, niektórzy gracze specjalnie odejdą kilka metrów od miejsca ukrycia aby nie spalić miejsca przez dodane zdjęcie.</p>
<p style="text-align:justify;"><strong>3. Atrybuty</strong><br>
Element często ignorowany przez graczy, a czasami potrafi naprowadzić lepiej niż sama podpowiedź dodana przez autora. Nie będziemy rozmawiać o każdych z nich (<a href="https://www.geocaching.com/about/icons.aspx" target="_blank">opisy wszystkich atrybutów znajdziesz tutaj</a>), ale zwrócimy uwagę na te bardziej istotne.  </p>
<ul>
<li><strong>Dostępne dla wózków inwalidzkich</strong>: tak jak wcześniej ustaliliśmy, ten atrybut występuje tylko dla skrzynek oznaczonych T1 (poziom trudności terenu 1). Przykład: bardzo dobrze zamaskowany kesz przy słupie, w pobliżu drzewo na którym kesz może wisieć bądź być ukryty w wyższej dziupli, ze względu na ten atrybut kesz musi być dostępny również dla osoby na wózku, więc możemy zignorować te sposoby ukrycia i szukać niżej. Finał? Kesz pod kostką przykryty sztucznym mchem.</li>
<li><strong>Wymaga serwisu</strong>: ten atrybut oznacza, że inny gracz zgłosił wcześniej problem z tą skrzynką, może to być jego zaginięcie, uszkodzony pojemnik lub mniej istotny brak miejsca w logbooku</li>
<li><strong>Wspinaczka na drzewo</strong>: tego tłumaczyć raczej nie musimy, ale jeżeli w opisie nie ma wzmianki o wspinaczce warto sprawdzić i nie tracić czasu na szukanie kesza pod drzewem. Naturalnie taki kesz powinien mieć wyższą trudność terenu.</li>
<li><strong>Wymagane specjalne narzędzie</strong>, <strong>Wymagana latarka</strong>, <strong>Wymagana latarka UV</strong>: Te 3 atrybuty omówimy razem ponieważ są do siebie zbliżone. Specjalne narzędzie zazwyczaj wymienione jest w opisie, przykładem takiego kesza może być <a href="https://coord.info/GC9Q2X2" target="_blank">Fanatyk Wędkarstwa</a> gdzie tym narzędziem jest wędka. Wymagana latarka UV oznacza, że w terenie trzeba będzie odczytać ukryty tekst (<a href="https://coord.info/GC9Q2XB" target="_blank">VP43LR5</a>), a atrybut normalnej latarki prawdopodobnie trafimy przy keszach w miejscach gdzie jest ciemno.</li>
<li><strong>Sygnał bezprzewodowy</strong>: W tym wypadku warto zajrzeć wcześniej do opisu, ponieważ sygnał bezprzewodowy może wymagać czegoś więcej niż nasz smartphone. Kesze tego typu mogą wymagać urządzenia z odbiornikiem WiFi (<a href="https://www.geocaching.com/geocache/GC9Q0MA" target="_blank">VPLR43R4</a>), NFC lub Chirp.</li>
</ul>
<p style="text-align:justify;"><br>
<strong>4. Zaginął?</strong><br>
Sprawdziłeś wszystko i nadal nie możesz zlokalizować kesza? Istnieje duże prawdopodobieństwo, że go tam już nie ma :(. Mogło zdarzyć się wiele rzeczy, ktoś go znalazł przez przydek i wyrzucił, może jakieś zwierzątko się do niego dobrało, była wirchura i odleciał — zdarza się. Poprawnie byłoby teraz podczas logowania wybrać DNF, zaznaczyć że pojemnik prawdopodobnie zaginął i opisać sytuację w terenie.</p>
<p style="text-align:justify;">Głowa do góry, nie ten to następny ;-).</p>
<table border="0" cellpadding="15" cellspacing="1" style="width:100%;">
<tr>
<td style="background-color:#e7e7e7;text-align:center;"><strong>Zadanie w terenie:</strong></td>
</tr>
<tr>
<td style="background-color:#f6f6f6;">
<p style="text-align:justify;">Naturalnie udaj się na miejsce i znajdź kesza ;-), tym razem szukamy pieńka, ale nie jest to typ maskowania. Pojemnik jest trochę większy i w środku znajdziesz małe gadżety. Jeżeli coś Ci się spodoba pamiętaj o tym, że fanty wymieniamy a nie zabieramy. </p>
<p style="text-align:justify;"><strong>Typ pojemnika:</strong> Butelka Apteczna.</p>
</td>
</tr>
</table>